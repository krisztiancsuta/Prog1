Futóverseny
Írjunk programot egy futóversenyhez, amely 
minden induló csapat legjobb versenyzőjének időeredményét írja ki!

A versenyen 50 csapat indul.
A célba ért futók pontos száma a standard inputon érkezik első adatként.
Ezután kettesével (szóközzel elválasztva, egész számokkal) érkeznek a 
célba ért futók adatai. A két adat: a futó csapatának száma (1-től számozzuk őket) és 
az eredménye másodpercben.
A programnak ki kell írnia a legjobb eredményt azoknál a csapatoknál, 
amikből legalább egy futó célba ért.


2. feladat
Ecc, pecc, kimehetsz
10 óvodás kiszámolóst játszik. Körbeállnak, majd sorban minden n-ediket kiszámolnak a körből, amíg csak egy marad. Írjunk programot, mely n beolvasása után kiírja, hogy milyen sorrendben esnek ki az ovisok a játékból

3. feladat
Személyi szám utolsó számjegye
Írjunk programot, mely beolvassa egy személyi szám első 10 számjegyét, majd meghatározza az ellenőrző összeget

A személyi azonosító 11 számjegyből áll:

1 | 2 3 4 5 6 7 | 8 9 10 | 11

M | é é h h n n | s s s | k

M 19xx születési dátumú magyar állampolgárok esetében férfiaknál 1, nőknél 2. 20xx születési dátumú magyar állampolgárok esetében férfiaknál 3, nőknél 4.
ééhhnn a születési dátum.
sss az azonos napon születetteket megkülönböztető azonosító.
k az ellenőrző összeg, melynek számítása
k = (1*a1 + 2*a2 + 3*a3 + 4*a4 + ... + 10*a10) mod 11

ahol ai a személyi szám i. jegyére utal. 
1997. jan. 1-jétől módosítottak a számítási módszeren:

k = (10*a1 + 9*a2 + 8*a3 + 7*a4 + ... + 1*a10) mod 11

Az ellenőrző összeg elvileg 10 is lehetne, de ilyen személyi számot nem osztanak ki.

4. feladat
Fatelep
Egy fatelepen 8 m hosszú gerendákat tartanak, és azokból 10 fűrészgép vágja le a vevők által kívánt méretű fadarabokat. Írjunk programot, mely a standard bemenetről olvassa a sorban érkező vevői igényeket, és minden igényt arról a fűrészgépről szolgál ki, melynél a legrövidebb olyan munkadarab van, melyből a rendelés még kielégíthető. Ha nincs ilyen, akkor a legrövidebb munkadarabot kidobja selejtnek, helyette új 8 méteres darabot tölt, és abból szolgálja ki a vevőt. A program feladata kiírni a standard outputra, hogy melyik gépnél mennyi selejt keletkezett.